# -*- mode: mandoku-view; -*-
#+TITLE: 春秋師說
#+DATE: 2015-08-24 22:15:18.846355
#+PROPERTY: ID KR1e0067
#+PROPERTY: BASEEDITION WYG    
#+PROPERTY: JUAN 提要
<pb:KR1e0067_WYG_000-1a>¶
欽定四庫全書　　　　　　經部五¶
　春秋師説　　　　　　　　春秋類¶
　　提要¶
　　　　(臣/)等謹按春秋師説三卷元趙汸撰汸嘗師九江¶
　　　　黄澤其初一再登門得六經疑義十餘條以歸已¶
　　　　復往留二載得口授六十四卦大義與魯春秋之¶
　　　　要故題曰師説明不忘所自也汸作左傳補¶
　　　　注序曰黄先生論春秋學以左丘明杜元凱¶
<pb:KR1e0067_WYG_000-1b>¶
　　　　為主又作澤行狀述澤之言曰説春秋須先¶
　　　　識聖人氣象則一切刻削煩碎之説自然退¶
　　　　聴又稱甞考古今風俗之不同為文十餘通¶
　　　　以見虚詞説經之無益葢其學有本原而其¶
　　　　論則持以和平多深得聖人之㫖汸本其意¶
　　　　類為十一篇其門人金居敬又集澤思古十¶
　　　　吟與呉澂二序及行狀附録于後行狀載澤¶
　　　　説春秋之書有元年春王正月辨筆削本㫖¶
<pb:KR1e0067_WYG_000-2a>¶
　　　　諸侯取女立子通考魯隠不書即位義殷周¶
　　　　諸侯禘祫考周廟太廟單祭合食説作丘甲¶
　　　　辨春秋指要葢即所謂為文十餘通者朱彛¶
　　　　尊經義考又載有三傳義例考今皆不傳惟¶
　　　　賴汸此書尚可識黄氏之宗㫖是亦讀孫覺¶
　　　　之書得見胡瑗之義者矣乾隆四十一年五¶
　　　　月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1e0067_WYG_000-2b>¶
　　　　　　　　　　　　　總　校　官(臣/)陸　費　墀¶
